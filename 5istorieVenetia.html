<!DOCTYPE html>
<html lang="ro">
<head>
	<title>Istoria Venetiei</title>
	<meta charset="utf-8">
	<link href="proiect.css" rel="stylesheet" type="text/css">
	<link rel="icon" href="IMAGES\bulb.png" type="image/gif">
	<link href="https://fonts.googleapis.com/css?family=Alex Brush" rel="stylesheet">
	<link href="https://fonts.googleapis.com/css?family=Arizonia" rel="stylesheet">
	<link href='https://fonts.googleapis.com/css?family=Berkshire Swash' rel="stylesheet">
	<link href="https://fonts.googleapis.com/css?family=Indie+Flower" rel="stylesheet">
	<link href="https://fonts.googleapis.com/css?family=Merriweather+Sans" rel="stylesheet">
</head>
<body>
	<header> Istoria Venetiei </header>
	<nav>
		<ul>
			<li>Despre Venetia
				<ul>
					<li><a href="2despreVenetia.html" target="_blank">Informatii</a></li>
					<li><a href="3regiunea_veneto.html" target="_blank">Regiunea Veneto</a></li>
					<li><a href="4regulivenetia.html" target="_blank">Reguli de purtare</a></li>
				</ul>
			</li>
			<li>Istoria
				<ul>
					<li><a href="5istorieVenetia.html" target="_blank">Generalitati</a></li>
					<li><a href="6apogeu_istorie.html" target="_blank">Apogeul puterii</a></li>
				</ul>
			</li>
			<li>Atractii turistice       
				<ul>
					<li><a href="palate.html" target="_blank">Palate</a></li>
					<li><a href="biserici.html" target="_blank">Biserici</a></li>
					<li><a href="poduri.html" target="_blank">Poduri si canale</a></li>
				</ul>
			</li>
			<li>City Breaks
				<ul>
					<li><a href="citybreak.html" target="_blank">Un City Break reusit la Venetia</a></li>
				</ul>
			</li>
		</ul>
	</nav>
	<section>
		<h4>Generalitati</h4>		
		<p class="om">Republica Veneția, cea mai mare putere navală a Europei timp de 800 de ani, a fost și este cunoscută și sub următoarele nume: "Republica Sfântului Marcu" (La Repubblica di San Marco), "Republica Leului" (La Repubblica del Leone), "Prealuminata" (Serenissima) etc. Așezată la granița culturală cu Imperiul Bizantin, Veneția și-a dezvoltat un puternic spirit de independență care a dus la formarea unui oraș stat. Conducătorul politic era dogele (din latinescul dux), teoretic ales pe viață, dar în practică, în special în primele secole de existență a comunității, adesea constrâns să renunțe la propriul mandat ca urmare a unor rezultate nesatisfăcătoare ale propriului guvern.</p>
		<p>Nu există date verificabile asupra originii orașului, însă legenda acreditează ziua de 25 martie a anului 421 drept moment al întemeierii sale. Se pare că Veneția s-a născut ca urmare a fluxului de refugiați care au abandonat câmpia padană sub amenințarea mai multor invazii longobarde și hune din nordul Italiei în decursul secolului al V-lea și de la începutul secolului al VI-lea. La început, locuitorii și-au ridicat așezămintele pe mlaștinile instabile ale lagunei și au trăit din comerțul cu sare și din pescuit. O exploatare agricolă a ținutului nu a fost posibilă, dar acest neajuns era compensat de o poziție care permitea ușor apărarea localității, deoarece puține corăbii ale acelui timp puteau străbate marea de mică adâncime din jurul Veneției. Situația geografică i-a predestinat pe venețieni încă de pe atunci de a fi navigatori. De pe vremea ostrogoților există mărturia istoricului roman Cassiodor despre această îndeletnicire a lor.</p>	
		<p class="om">Odată cu sosirea patriarhului Paulinus din Aquileia în Grado, în anul 568, se bun bazele unei organizări locale. În 697 se înființează oficiul de doge, probabil de către reprezentantul curții imperiale bizantine din Ravenna. Populația de pescari din Torcello, Malamocco și Olivolo va reuși, printr-o revoltă din 726, să impună alegeri libere ale dogilor. Reședința originară a dogilor se afla în Malamocco, pe Lido. După cucerirea Ravennei de către longobarzi localitatea devine de fapt independentă, deși de jure s-a mai aflat timp de secole sub stăpânire bizantină. Cu excepția unei scurte perioade în care Malamocco a fost ocupat de Pepin cel Cocoșat, în 810, Veneția și-a putut păstra independența față de Sfântul Imperiu Roman. În anul 811 dogele Angelo Partecipazio își mută reședința din Malamocco pe Rivus Altus, numit ulterior Rialto. Bazele ascensiunii economice a orașului se pun de către comerțul naval și chiar și de către pirateria practicate de venețieni în această perioadă.
	</section>
</body>
</html>